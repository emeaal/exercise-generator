21. Housekeeping - introduktion
Larisa har fått ett erbjudande om jobb med housekeeping på ett hotell. Idag är första dagen på jobbet. Hon möter sin skiftledare.
Välkommen till introduktionen, Larisa!
Idag ska jag berätta vad vi gör inom housekeeping på hotellet.
Vi har 500 rum. Varje dag flyttar våra gäster in och ut. Utcheckning är klockan elva (kl. 11), och incheckning är klockan femton (kl. 15). Vi jobbar mest intensivt mellan klockan elva (kl.11) och klockan femton (kl.15).
Varje morgon träffas vi för en genomgång, och för att dela ut våra uppgifter. Idag ser det bra ut. 140 gäster åkte igår kväll, och dessa rum ska städas för nya gäster innan klockan 11. Klockan elva checkar 160 gäster ut, och dessa rum ska städas innan klockan 15. 180 gäster stannar kvar, och dessa rum ska städas när vi ser att gästerna inte är på rummen. 260 nya incheckningar blir det idag inför sommarsemester.
Larisa, du är ny och behöver nycklarna, inpasseringskort och uniformen. Nycklarna är elektroniska, och ska öppna både entrédörr och hotellrum. Varje morgon behöver du blippa kortet mot en kortterminal på plan 1 för att kunna uppdatera din elektroniska nyckel och kunna öppna de hotellrum som du ska jobba i. Du ska också ladda ner vår app för att markera skift du kan jobba, se dina uppdrag för varje skift samt anmäla när du är sjuk eller annat. Telefonnummer till skiftledare finns också i appen. Vi går igenom appen lite senare. Och du måste alltid komma ihåg ditt anställningsnummer, vi använder det som ett internt ID. Här är papper med dina anställningsuppgifter.
Vi har alltid svarta kläder och svarta skor på jobbet. Här kommer din svarta tröja med hotellets logga, din namnbricka och dina nycklar. Du kan byta om till hotellets tröja senare. Vi rekommenderar att ha med en flaska med vatten under dagen. Du kan också låsa dina grejer i ett skåp. Har du ett hänglås med dig?
Om vi hittar privata grejer i hotellrum, tar vi dem aldrig. Istället, checkar vi in dem till vår "lost-and-found" samling och uppdaterar en lista som receptionen har automatisk tillgång till. Om en gäst ringer senare och meddelar att hen glömt något på hotellet, kan vår personal i receptionen gå igenom listan och hjälpa till.
Man kan inte ta egen mat med sig. Istället, erbjuder vi frukost och lunch till vår personal. Vi lagar mat i vår egna restaurang, och maten är jättegod.
Då så! Hoppas allt är klart. Välkommen till teamet!