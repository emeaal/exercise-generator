07. Årstider och lovtider
Vi har fyra årstider: vinter, vår, sommar och höst.
Ett år har 12 månader: januari, februari, mars, april, maj, juni, juli, augusti, september, oktober, november och december.
Vintern har tre månader: december, januari och februari. På vintern firar vi jul och nyår. Vi säger "God Jul!" på jul och "Gott Nytt År!" på nyår. På vintern har barnen ledigt från skolan delar av december och januari. Det heter jullov. De är lediga ungefär tre veckor. Barnen har också ledigt från skolan på sportlov i februari. De är lediga en vecka.
Våren har tre månader: mars, april och maj. På våren firar vi påsk. Vi säger "Glad Påsk!". På våren är barnen är lediga från skolan under påsken. Det heter påsklov. De är lediga ungefär 10 dagar.
Sommaren har tre månader: juni, juli och augusti. På sommaren firar vi midsommar. Det är den längsta dagen på året. Vi säger "Glad midsommar!". Barnen har sommarlov ungefär två månader under sommaren, från ungefär mitten av juni till ungefär mitten av augusti.
Hösten har tre månader: september, oktober och november. På hösten firar vi Halloween. Barnen går till sina grannar i maskeradkostymer och säger "Bus eller godis!". Då får de godis. Barnen har höstlov en vecka i slutet av oktober eller början på november.
Vilka årstider gillar du? Vilka månader gillar du? När har barnen skollov i ditt land?