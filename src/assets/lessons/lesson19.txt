19. Måltider. Lunch
Till lunch äter vi olika rätter. Ibland är det soppa, till exempel kycklingsoppa, svampsoppa, fisksoppa eller borscht. Men oftast är det pasta, ris, bulgur eller potatis med kött. Hittar man bovete i mataffären, kan man njuta av bovete med hemlagad köttlimpa.
Min yngsta dotters favorit är bakad klyftpotatis med lax eller bakad kyckling. Hon tycker även om pastarätter, till exempel lasagne eller spaghetti med chicken nuggets.
Min äldsta dotter äter gärna mycket grönt, men även hamburgare, taco, matpajer och grillat kött.
Jag äter allt, men min absoluta favorit är grillat fläsk med grillade grönsaker, till exempel paprika, zucchini och aubergine. Gärna med guacamolesås till det. Min man grillar det bästa köttet och de godaste grönsakerna. Jag älskar även matpajer, till exempel Västerbottenpaj. Ibland lagar vi mat själva, och ibland äter vi ute.
Smaklig måltid!