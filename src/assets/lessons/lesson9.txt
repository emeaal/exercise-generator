9. Ansökan och personuppgifter
Du kan ansöka om olika saker från myndigheter. Till exempel, kan du ansöka om ekonomiskt stöd från Migrationsverket. Det blir en ansökan per person. Du ska fylla i information om dig och sedan skriva under.
Alla ansökningar behöver personuppgifter:
* efternamn, till exempel, Svensson eller Soloviov.
* förnamn, till exempel, Harald, eller Oleh.
* födelsedatum, till exempel, 27 april 2004. I Sverige börjar man med år (ÅÅ), sedan månad (MM), och sist datum (DD). Det blir 040427 för 27 april 2004. 
* personnummer, till exempel, 20040427-8765. Personnummer är ett  ID-nummer som Sverige använder. Först kommer födelsedag (ÅÅÅÅMMDD), och sedan fyra siffror, typ en personlig kod.
* dossiernummer är ett ID-nummer som du kan få från en myndighet.
* medborgarskap, till exempel, Ukraina eller Somalia. Vi skriver namn på ett land.
* kön, till exempel, "man", "kvinna", och ibland "vill inte säga" eller "annat".
* adress - här ska du skriva gatuadress (till exempel Vasagatan 34), postnummer (till exempel 46701) och ort (en stad, till exempel, Malmö eller en by, till exempel, Mark).
Testa att fylla i tabellen med dina personuppgifter:
förnamn
efternamn
födelsedatum
dossiernummer
medborgarskap
kön
gatuadress
postnummer
ort