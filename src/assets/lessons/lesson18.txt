18. Datum, månader, år
Nu ska vi använda siffrorna!
Januari är årets första månad. Den sjätte januari är det trettondagen, sista dagen på jullov. Barnen går till skolan den sjunde januari.
Februari är årets andra månad. Den fjortonde februari firar vi Alla hjärtans dag (Eng. St.Valentine's day)!
Mars är den tredje månaden på året. Runt tjugonde mars är det vårdagjämning och persiska Nyår.
April är den fjärde månaden. Alla känner till den svenska musikgruppen ABBA, eller hur? ABBAs gitarrist och låtskrivare Björn Ulvaeus föddes den tjugofemte april nittonhundra fyrtiofem (1945). ABBAS sångerska och kompositör Agneta Fältskog föddes den femte april nittonhundra femtio (1950).
Maj är den femte månaden. Carl Linnaeus, en känd svensk, var född den tjugotredje maj sjuttonhundrasju (1707).
Juni är den sjätte månaden. Vi firar midsommar under sommarsolståndet, runt den tjugoförsta juni.
Juli är den sjunde månaden. De flesta i Sverige går på semester i juli, även skolorna och förskolorna är stängda.
Augusti är den åttonde månaden. Barnen börjar i skolan i Sverige i slutet av augusti, runt artonde eller nittonde augusti.
September är årets nionde månad.
Oktober är årets tionde månad.  Vi firar Halloween den trettionde oktober. Zlatan Ibrahimović, en känd svensk fotbollsspelare, är född den tredje oktober nittonhundra åttioett (1981).
November är årets elfte månad. Anders Celsius, en känd svensk vetenskapsman, var född den tjugosjunde november sjuttonhundra ett (1701). Vi använder hans namn när vi pratar om temperaturen, till exempel, arton grader Celsius (18°C).
December är den tolfte månaden. Alfred Nobel, en känd svensk uppfinnare, föddes den tjugoförsta oktober artonhundra trettiotre (1833). Han dog den tionde december artonhundra nittiosex (1896). Den tionde december har vi Nobeldagen i Stockholm till hans minne och delar ut Nobelpriserna. 